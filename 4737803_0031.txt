 

*21-

qua impeditus sit, ne Bruto satis fecerit, ad negotia cum
Ariobarzane acta referenda sunt3 repellit videlicet Cicero
Brutum iniqua flagitantem demonstrans Pompeii rem esse
priorem atque hunc etiam se precibus adire. quod fecisse
Pompeium probatur Ciceronis verbis (ad Att. V. 21, 10. VI.
Ι 1, 6), quamquam ei procuratores in Cappadocia erant (ad Att.
VI. 1, 3. 3, 5). cum autem eas, quas invenimus, decem epistulas
annis 703 et 704 scriptas non· nisi particulam omnium fuisse
existimandum sit et epistulae, quarum summae negotia agenda
fuerint, non breves fuisse possint, eas duos effecisse libros puto.

Annis proximis scilicet 705, 706, 707, 708 cum non
magnam fuisse litterarum consuetudinem inter Ciceronem
Brutumque cognoverimus, nobis sumere licet singulorum horum
annorum epistulas vix singulos libros complexas esse3 coniectura
igitur efficimus epistulas quidem anni 705, si quae datae sint,
libro secundo fuisse additas, ceteras duobus libris comprehensas
fuisse. contra annorum 709 et 710 epistulae tam crebrae fuisse
videntur, ut epistulas utriusque anni libri modum excessisse
diceremus, tribus igitur libris circumscriptas fuisse. quae quidem
statui existimans fere omnes Ciceronis et Bruti epistulas
mut-uas esse collectas, nam is, qui epistulas ad familiares
edidit, excepto libro XIII nullas earum exhibet. (vide p. 30).
Ergo singulorum annorum epistulas ita dispono: conti-
nentur ·

anni 703, 704, 705. 706, 707, 708. 709, 710.

libro Ι. 11. 111. 1V. V. VI. VII.
restant libri octavus et nonus, quibus epistulae anni 711 con-
tinentur3 deperdita parte libri octavi amisimus mea quidem
sententia epistulas exeunte anno 710 et mensibus Februario
et Martio 711 ²) datas. liceat autem mihi epistulas, quae nunc
primo et altero libro ad M. Brutum exstant, non seiungere,
cum infra argumenta* allaturus sim.

 

 

 

 

¹) scriptae sunt mense Februario epistula Ciceronis (ad Brutum
11. 5, 4): „iam concedo ut vel Philippici vocentur, quod tu quadam
epistula iocans scripsisti.“ et mense Martio fere a. d. VI Idus, cum Kal.
Aprilibus responsum exspectetur, epistula Bruti, „nuntii nostrarum rerum
et de morte Treboni& (ad Brut. II. 5, 1).

