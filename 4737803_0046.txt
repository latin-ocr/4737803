-36-

 

mendum sit ex verbis „siquid rei esse videbitur,“ vix creden- .

dum est iam antea Aurelium eas legisse.

 

VI.

Ut munere meo perfungar, pauca sunt mihi addenda de
specie, qua nobis tradiderunt epistulas Ciceronis ad Brutum

librarii medii quod dicimus aevi, cum iam antiquitus libri .

epistularum ad Atticum, ad Quintum fiatrem, ad M. Brutum
iuncti sint, de codicibus nihil mihi est dicendum. quae hac in

parte tractaturus sum, pertinent ad epistulas H. 3. 4. 5, ut -

prioribus temporibus designabantur.

Iniura Hofmann ἵ) suspitionis momentum inde petit, quod
epistulae alterius (antiquitus octavi) libri tantum ex editione
Cratandri nobis cognitae sint, cum ipse ²) exposuerit libros
epistularum ad Atticum in fine expletos esse e codice Ger-
mano a Poggio Constantiae reperto. non igitur miramur etiam
epistulas ad Brutum nobis pleniores exhibuisse codicem Ger-
manum. nam codice quodam usum esse in edendis epistulis
Cratandrum discimus e folio illo transposito. quod quomodo
acciderit, exponere conaturus sum.

Speciem folii continentis epistulas ΙΙ. 3. 4 et 5. facile
inveniemus, ⁸) si respicimus lacunas exstare post verba „hoc
magis doleo Asiam“ et post verba „sin eam semel cepit mihi·
crede.“ hae lacunae enim eodem loco utriusque paginae exstite-
rint, necesse est. ponamus igitur primam paginam exhibuisse
verba inde a ‹non erit. Id. April.» et quae sequuntur usque ad
<hoc magis doleo Asiam», alteram paginam inde a «sed quo
nos amisisse» usque ad «milti crede» ; omnia bene se habent,
dilaceratum est folium in calce, qua de causa et post verba

 

V
¹) In praefatione epist. select. p. 4.
') Hofmann: Der kritische Apparet zu Ciceros Briefen an Atti-
cus p. 57.
⁸) Usus sum editione Baiteri, Lipsiae 1867. inscriptiones non una
numeravi in epistulis Brutiuis‚ quia de iis non satis constat, in ceteris
numero comprehenduntur.

