..28-

Caesar epistulas a Cicerone acceptas publici iuris fecit. anno
proximo Aprili mense exeunte pugna apud Mutinam commissa
et Hirtius et Pansa ceciderunt, >autumno anni 712 Cassius et
Brutus mortui sunt. qui omnes temporibus illis turbulentissimis,
cum ipsi exercitibus praeessent, epistulas edere nou potuerunt.
e loco, quem supra attuli discimus Atticum id studuisse, ut
Ciceronis epistulae ederentur, Tironem autem non multas col-
leg-isse, quasdam ab Attico sumendas fuisse3 certe hae non
sunt epistulae ad ipsum Atticum, sed ad alios ei legendae
missae. maxima pars iam recuperanda erat ab iis, qui eas
acceperant. quas quidem facile impetrare potuit Atticus3 nam
eum fuisse virum ab utriusque partis hominibus observatum
cog-novimus et familiariter usum esse Nepote, Pompeio, Cae-
sare, Octaviano, Bruto, Cassii fratre Quinto (ad Att V. 21, 2).
quibus rationibus adducor, ut dicam Atticum collegisse epis-
tulas ad illos datas et edidisse.

Alterum argumentum ex ipsis ad Atticum epistulis su-
mimus. cum epistula XIV. 17 Cicero Attico legenda miserat
exempla earum litterarum, quas ad Brutum, ad Cassium, ad
Dolabellam scripserat (ξ 4); sed sola epistula ad Dolabellam

 

addita est. qua de causa? Nonius tradidit exstisse libros epis- '

tularum ad Brutum et ad Cassium, ¹) libros epistularum ad
Dolabellam editos fuisse notum non est. dicimus igitur Atti-
cum easdem epistulas bis exhibere noluisse. eadem ratione non
apposuit epistulam Ciceronis ad Cassium, quam legendam ac-
ceperat (ad.Att. XIV. 19, 1), neque Hirtii ad Ciceronem (ad
Att. XII. 34, 3. 41, 4). in epistula quidem ad Att. XV. 6.
litteras Hirtii legimus, sed in ipsa Ciceronis epistula exstant,
non ipsum igitur exemplum Cicero misisse videtur. Bruti epis-
tularum nullas in epistulis ad Atticum invenimus, tamen saepe
Cicero eas Attico legendas misit (Cic. Brut. 3, 11. ad Att.
XIII. 3, 2. XV, 28. 29), neque ullam Ciceronis ad Brutum,

 

¹) Negat hoc Gurlitt: de M. Τ. C. epistulis p. 8, flocci faciens
Nonii testimonium, sed nulla alia Nonii errorum exempla afferens. mihi
autem magnopere probari videtur exstitisse libros epistularum ad Cas-
sium et e loeo quem supra laudavi ad Atticum, et quia in libris ad
familiares satis paucae epistulae ad Cassium exstant.

