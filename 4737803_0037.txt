 

...27-

IV.

Nunc quaestio exsistit, quis epistulas Ciceronis collegerit
. atque ediderit. cum de hac‘quaestione neque Hofmann ¹) neque
Gur-litt ²) inquirentibus nobis satis faciant, paulo amplius res
tractanda erit.

ἶ Ciceronis epistularum ad nos pervenerunt
libri ad familiares XVI,
libri ad Atticum XVI,
libri ad Quintum fratrem III,

liber unus ad M. Brutum et alterius dimidia pars. praeterea
antiquis temporibus multa alia exstitisse corpora Ciceronis

epistularum nobis grammatici testantur. cognitos habemus Ci-
ceronis epistularum

ad C. Licinium Calvum librum Ι. (Priscian. IX. 10, 54),
ad Cornelium Nepotem librum II. (Macrob. Sat. H. 1, 14),
ad Marcum filium librum Π. (Nonius p. 275, 17),

ad Pompeium librum IV. (Non. p. 293, 19),

ad Caesarem librum III. (Non. p. 286, 12),

ad Caesarem iuniorem librum ΠΙ. (Non. p. 4263 12),

⁴ ad Axium librum II. (Non. p. 509, 20),

ad Pansam librum 111. (Non. p. 92, 21),

ad Hirtium librum IX. (Non. p. 450, 3),

ad Cassium librum Ι. (Non. p. 278, 5),

ad Brutum librum IX. (Non. p. 421, 31).

quem haec epistularum corpora edidisse dixeris? num ipsos,
ad quos datae sunt? anno 710 a. d. V11.1d Quint. Attico
quaerenti, utrum epistulas collectas haberet an non, Cicero
respondit (ad Att. XVI. 5, 5): „mearum epistularum nulla
est συναγωγή, sed habet Tiro instar septuaginta, et quidem
sunt a te quaedam sumendae: eas ego oportet perspiciam,
corrigam3 tum denique edentur.“ anno igitur 710 nulli epis·
tularum Ciceronis libri editi erant. ergo nec Pompeius nec

 

¹) Hofmann in praefatione epistularum selectarum p. 1—13.
²) Gurlitt: D. M. Tullii Ciceronis epistulis earumque pristina col-
lectione. Gottingae 1879.

