-..a

 

-9-

quo ad Atticum epistulam V. 20 scripsit. ergo statuimus,
’ tabellarium in itinere plus quinquaginta dies consumpsisse
ponentes (confer ad Att. V. 19, 1), circiter Kal. Decembres
vel paulo post a Bruto Ciceronem litteras accepisse iisque
rescripsisse.

Exeunte anno 703 ad Ciceronem⁴ in castra alter Scaptius
venit petens a proconsule, ut Salaminios cogeret pecuniam
solvere, ι) attulitque libellum mandatorum Bruti, in quo et
ipse et P. Matinius laudabantur (ad Att. V. 21, 10): „nunc
cognosce de Bruto. familiaris habet Brutus tuus quosdam
creditores Salaminiorum ex Cypro, M. Scaptium et P. Matinium,
quos mihi maiorem in modum commendavit. Matinium non
novi3 Scaptius ad me in castra venit: pollicitus sum curaturum
’ me Bruti causa, ut ei Salaminii pecuniam solverent.“ manda-
torum autem libellum non differre a litteris commendatitiis
Scaptio datis statuo, respiciens locum (ad Att. VI. 1 , 5):
„quin etiam libellum ipsius habeo, in quo est »Salaminii
pecuniam debent M. Scaptio et P. Matinio, familiaribus meisa
eos mihi commendat3 adscribit etiam et quasi calcar admovet,
intercessisse se pro iis magnam pecuniam.“ apparet enim ex
his verbis commendationem subsequi ea, quae ipsis Bruti verbis
afferuntur. summa autem libelli erat negotium cum Ariobarzane
agendum (1.1. ξ 3)÷ „mandatorem autem mihi libellum dedit,
isdemque de rebus tu mecum egeras. omnia sum diligentissime
persecutus. primum >ab Ariobarzane sic contendi, ut talenta,
quae mihi pollicebatur, illi daret.“

704.

Ineunte anno 704 Scaptius Tarsum revenit, unde Cicero
Nonis Ianuariis profectus est, una cum Salaminiis, ut causa
a proconsule diiudicaretur3 sed illo impudentius flagitante dilata
est. non contentus deinde praefecturis, quas Scaptius et Gavius
acceperant (ad Att. VI. 1, 4. 3, 5), Brutus epistula mense

 

¹) De hac negotiatione scripsit peculiari dissertatione Savigny:
Ueber den Zinswucher des M. Brutus. Abhandlungen der Berliner
Akademie. 1818. 1819. p. 179—188.

