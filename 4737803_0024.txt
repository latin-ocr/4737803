aut Brutum“ et q. s. nam epistula XII. 38 ad Atticum
scripta esse videtur paucis diebus· post epistulam 37, nullis
interea ab Attico litteris acceptis (XII. 38 initio: „non dubito
quin occupatissimus fueris, qui ad me nihil litterarum3 sed
homo nequam, qui tuum commodum non exspectarit, cum ob
eam unam causam missus essetl“) nullam igitur aliam Bruti
epistulam his verbis dicere potest Cicero atque eam, quam ab
Attico missam accepit similia exhibentem ac Bruti ad Ciceronem
epistula. et Atticum quidem puto, cum acceptam a Bruto
epistulam una cum sua Ciceroni misisset, suis litteris declara·
visse, bene locutum esse Brutum, qui Ciceronem adhortatus
esset, ne nimis dolori indulgeret, cum is hac de causa se
Brutum vitasse excusans scripsisset. ¹) mox autem reconciliatis
animis Brutus Ciceroni se in Tusculanum esse venturum
nuntiat (ad Att. XIII. 3, 2): „de Bruti adventu eram factus
certior3 attulerat enim ab eo Aegypta libertus litteras.“ Brutus
Ciceronem ineunte mense Iunio convenit (ad Att. XIII. 7, 2),
cum is in Tusculanum venisset a. d. XVI. Kal. Iunias (ad
Att. XII. 44, 3) ²) et inde Arpinum profectus esset a. d. XI.
Kal. Quintiles (ad Att. XIII. 10, 3); sed non diu adfuit,
cum iam epistula ad Att. XIII. 9,. 2. Cicero nuntium de Bruto
posceret. ipso mense Iunio ad eum epistula Bruti perlata est
(ad Att. XIII. 10, 3): „misit enim Brutus ad me: per litteras
purgat Caesarem de interitu Marcelli, in quem, ne si insidiis
quidem ille interfectus esset, caderet ulla suspitio.“ proximis
inde temporibus iterum Bruti epistulis Cicero caret, quem

 

¹) Confer ad Brutum 1. 9, 1.

²) Erravit Drumann (VI. p. 296) in temporum serie, cum diceret
a. d. XVIII. Kal. Quint. Astura Ciceronem profectum esse et paulo post
a. d. XI. Kal. Sext. in Arpinati fuisse. nam mense Martio, Aprili usque
ad Idus Maias Asturae commoratus est (ep. sd. Att. XII. 42 data est
Asturae a. d. VI. Idus Maias), unde profectus postridie Id. Maias (ad
Att. XII 42. 44, 3) diu dubitans, utrum in Tusculanum, an Romam et
inde Arpinum iret (ad Att. XII. 43) se contulit in Tuscalanum a. d. XVI.
Kal. Iunias (ad Att. XII. 44, 3). ibi per reliquum mensem Maium et per
Iunium mansit exspectans tabulam hortorum (ad Att. XII. 49). e Tus-
culano profectus iter fecit Arpinum (ad Att. XIII. 9) a. d. XI. Kal.
Quintiles (ad Att. xm. 10, 3); fuerunt enim qui opinarentur eum in

 

