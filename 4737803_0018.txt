..8-

ΙΙ.

Nunc epistulas, quae indagari possunt, secundum temporis
ordinem enumeraturus sum.

703.

Prima, quam reperimus, epistula est Bruti perlata ad
Ciceronem mense Quint1113 nam legimus (ad Att. VI. 3, 5):
„Scaptio‚ qui in Cappadocia fuit, puto esse satisfactum: is a
me tribunatum cum accepisset, quem ego ex Bruti litteris
ei detulissem, postea scripsit ad me se uti nolle eo tribunatu.
Gravius est quidam, cui cum praefecturam detulissem Bruti
rogatu, multa et dixit et fecit cum quadam mea contumelia,
P. Clodii canis.“ (Confer etiam ad Att. VI. 1, 4). iam anno
703 haec facta esse docent ea, quae subsequuntur: „is me nec
proficiscentem Apamea ¹) prosecutus est, nec, cum postea in
castra venisset atque inde discederet, num quid vellem, rogavit,
et fuit aperte mihi nescio qua re non amicus.“ profectus est
Cicero a. d. VII. Kal. Sext. Apamea et in castra venit a. d.
VII. Kal. Sept. iamque Scaptio et Gavio praefecturas Apameae
detulerat. litterae igitur Bruti, quibus petiverat, ut praefecturae
darentur, redditae esse videntur mense Quintili. — sequuntur
duae epistulae, altera Bruti, qui animo demisso se de prospero
negotii eventu desperare scripsit, altera Ciceronis, qua eum
hortatur et confirmat (ad Att. V. 20, 6): „sed ad praeterita
revertamur ....... interea e Cappadocia ne pilum quidem3
Brutum abiectum, quantum potui, excitavi.“ scripsit Brutus,
cum nuntius Romam venisset et Ciceronis litterae de tumultu
Cappadociae in senatu Nonis Oct. (ad Att. V. 21, 2 ex.) reci-
tatae essent, ineunte mense Octobri; nam videmus ab a. d.
X. Kal. Oct.‚ quo die ad Atticum epistulam V. 18 scripserat
(l. l. ξ 4), intercessisse sat longum spatium usque ad diem,
quo Bruti epistulam acceperat, cum interea e Cappadocia nihil
novi audivisset, atque ex eo die, quo Bruto rescripsit, inter-
iectum esse aliquid temporis usque ad a. d. XIV. Kal. Ian.,

5-—-

¹) Traditum est „proficiscentem Apameam“; Bootii correcturam
secutus sum, eius argumenta probans.

