 

-5‘-

709.

Iam venimus ad annum 709. mense Februario Tullia
mortua est, quamobrem Brutus litteras consolatorias Ciceroni
misit (ad Att. XII. 13. 14, 3). at is dubitaivt, num responderet
(ad Att. XII. 15); Attici denique iudicio permisit, utrum
responsum reddendum esset an non (XII. 18, 2). et hoc quidem
factum nondum maximam familiaritatem fuisse testatur. mox
irato in Brutum animo Cicero ob eius laudationem Catonis
fuit3 questus est scilicet Brutum, ut Catonem laudibus efferret,
obtrectasse ipsi de re publica bene merito, his verbis iram
effundens (ad Att. XII. 21, 1): ,hic autem se etiam tribuere
multum mihi putat, quod scripserit „optimum consulem“ quis
enim ieiunius dixit inimicus ?“ redeuntem deinde e Gallia
exeunte mense Martio Brutum videre noluit duabus praesertim
de causis, quod et senatum et Publiliam vitabat commoratus
in praediis (ad Att. XII. 29, 1). quod quidem cum Brutus
aegre tulerit, cum Cicerone dissidere videtum nam is Attico
exeunte mense Aprili mandat (XII. 36, 2): „ad Brutum si
quid scribes, nisi alienum putabis, obiurgato eum, quod in
Cumano esse noluerit propter eam causam, quam tibi dixit3
cogitanti enim mihi nihil tam videtur potuisse facere rustice.“
Brutus par pari rettulit Ciceronem obiurgans (vide infra p. 13).

Huc usque nullum indicium reperimus, quod testatur
Ciceronem intima familiaritate coniunctum fuisse cum Bruto,
immo nisi Atticus amicitiae patrocinatus esset, futurum fuisse
videbatur, ut ea dissueretur. nunc vero alter alterum melius
ab ineunte mense Iunio cognovit, cum crebrius inter se in
praediis viderent adessetque Ciceronis rogatu (ad Att. XIII.
4, 2. 5, 2) saepe Atticus, qui orientem verani amicitiam
adiuvaret, quamquam diversae de re publica sententiae obsta-
bant (ad Att. XIII. 10, 3). primum Brutus Ciceronem in
Tusculano convenit (ad Att. XIII. 7, 2). vides etiam, quantum
discrepent a ratione iniqua, qua prius Cicero de Bruti moribus
factisque iudicium facit, verba placida, quibus de divortio illius
cum Attico communicat (XIII, 40, 1. 10, 3): „Brutus si quid
[egerit], curabis ut sciam; cui quidem quam primum agendum
puto, praesertim si statuit3 sermunculum autem omnem aut

