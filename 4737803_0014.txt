..4-

Quod etiam intellegere potes ex frigidis verbis, quibus
Cicero se Brutum in castris Pompeii reperisse Attico nuntiat
(ad Att. XI. 4, 2): „Brutus amicus3 in causa versatur actitem
sed iam ineunte mense Novembri Cicero Brundisium revertit
neque postero tempore de Bruto commemorat.

Tamen consuetudinem litterarum inter eos permansisse
apparet, quia mense fere Sextili Cicero epistulam a Bruto in
Asia scriptam accepit (Cic. Brut. 3, 11). omnino panca de hoc
anno comperimus, cum non plus 1⁷ epistulae ad Atticum

exstant.

Neque multum ex novem epistulis anno 708 ad Atticum
scriptis lucramur3 in quibus semel Bruti mentio fit (XII. 5, 3),
ubi Cicero de eius epitoma Fanniorum verba facit. sed alia
nobis praesto sunt indicia, quibus demonstratur, qualis famili-
aritas fuerit. cum enim Brutus a Caesare Galliae Cisalpinae
praefectus (ad fam. VI. 6, 10) ex Cicerone petivisset, ut sibi
librum inscriberet, Oratorem Cicero ad eum misit, quem is
vituperavit (ad Att. XIV. 20, 3). certe hanc reprehensionem
non signum familiaritatis dicimus, quam satis exiguam fuisse
intellegimus etiam ex epistulis datis ad Brutum commendatitiis,
quae in libro XIII ad fam. 10—14 exstant. e. g. in epistula
XI Cicero ponit ¹) Brutum scire, cuius municipii sit: „quia
semper animadverti studiose te operam dare, ut ne quid meorum
tibi esset ignotum, propterea non dubito quin scias, non solum
cuius municipii sim, sed etiam quam diligenter soleam meos
municipes [Arpinates] tueri.“ alterum petimus testimonium ex
verbis Ciceronis in libro, qui inscribitur Brutus, anno 708
composito (5, 21): „quem ego sermonem, cum ad Brutum
tuum vel nostrum potius detulissem, magno opere hio audire
se velle dixit.“ iam ante Oratorem sed eodem isto anno Cicero

ad Brutum Paradoxa ²) scripsit.

 

¹) Drumann: Geschichte Roms VI. p. 284.
²) Teuffel: Rom. Litteraturgeschichte ξ 173, 3.

 

