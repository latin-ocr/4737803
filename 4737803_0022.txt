...12—

ciendam lucem esse revocatum. atque ut post Cannensem illam
calamitatem primum Marcelli ad Nolam proelio populus se

Romanus erexit posteaque prosperae res deinceps multae con· ’ ’

secutae sunt, sic post rerum nostrarum et communium gravis-
simos casus nihil ante epistulam Bruti mihi accidit, quod vellem
aut quod aliqua ex parte sollicitudines adlevaret meas.“ con·
siderantes, qualia tempora depingantur, intellegimus cum clade
Cannensi comparari pugnam apud Pharsalum commissam, quam
Cicero in numero gravissimorum casuum rerum communium
ponit; et qui sint casus rerum Ciceronis, facile cognoscitur:
iam enim divortium cum Terentia faciendum mente agitabat
(ad Att. XI. 16, 5), Quinti et pater et filius se fratri inimicos
praebebant (ad Att. XI. 5, 4. 8, 2. 9, 2. 16, 4. 21, 1), Tullia
aegrotabat (ad Att. XI. 6, 4), ad haec omnia accessit, quod
ipse Brundisii commorationem aegre ferens nesciebat, quo in
se animo esset Caesar. ex quibus facile perspicitur, quo nuntio
Brutus Ciceronis animum excitaverit3 nuntium dico de Caesare
indulgente. quamquam hoc nos celat Cicero epistulamque con-
solatricem et hortatricem dicit (confer Cic. Brut. 96, 330),
tamen necesse cst sumamus aliud accessisse, quod litteris pondus
addiderit, scilicet eas non vana solatia sed firmam fidem dedisse.
epistula igitur est scripta, postquam Brutus Nicaeae Caesarem
convenit Pharnace apud Zelam a. d. IV. Nonas Sextiles de-
victo. atque certe haec epistula testatur consuetudinem littera-
rum fuisse Ciceroni et Bruto, sed non crebras esse datas
epistulas.

708.

Pervenerunt ad nos epistulae anno 708 ad Brutum datae in
libro illo tertio decimo ad familiares epistulas commendatitias
exhibente (10—14). etiam alias hoc anno epistulas esse scriptas
nos locus in ep. ad Att. XIV. 20, 3 docet: „quin etiam cum
ipsius precibus paene adductus scripsissem ad eum »de optimo
genere dicendi«, non modo mihi, sed etiam tibi scripsit sibi
illud, quod mihi placeret, non probari.“ dantur igitur et acci-
piuntur epistulae, in quibus cum de aliis rebus, tum de elo-
quentia agitur (vide infra p. 22).

