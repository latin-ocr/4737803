..6-

restinxerit aut sedarit: sunt enim qui loquantur etiam mecum.
sed haec ipse optime, praesertim si etiam tecum loquetur.“
scripsit tunc Cicero ad Brutum libros de finibus (ad Att. XIII.
12, 3) et valde afflictus est, quod Balbus quintum librum prius
quam Brutus legisset (ad Att. XIII. 21, 4. 22, 3). etiam ex
crebris· quaestionibus in epistulis ad Atticum (XIII. 14, 2.
16, 2. 17.) argumentum sumimus Ciceronem amare Brutum
coepisse. qui cum Caesari ex Hispania redeunti obviam iturus
ante discessum Ciceronem in Tusculano convenire vellet, is se
malle Romae quam in Tusculano Brutum videre respondit
(ad Att. XIII. 23, 1); nam ibi ei negotia erant, auctio hor-
torum et testamentum obsignandum, ad quod etiam Brutum
adhibere voluit testem (ad Att. XIII. 25, 2).ι dum Brutus
abest, Cicero Porciae, Domitii Ahenobarbi uxoris, laudationem
scripsit (ad Att. XIII. 37, 3), quam post Kal. Sext. Bruto
per Atticum mittendam curavit (ad Att. XIII. 48, 2). sed cave
credas meram iam ac veram inter Ciceronem et Brutum inter-
cessisse familiaritatem3 nam redeuntem Brutum Romae videre
Cicero noluit ut Caesaris asseclam (ad Att. ΧΠΙ. 39, 2);
tamen paulo post in Tusculano eum recepit (ad Att. XIII.
44, 1). inter Caesaris comites, qui eum ex Hispania secuti
sunt, Brutus etiam Q. Ciceronis filium viderat, cuius ut animum
patruo reconciliaret, operam dedisse visus est (ad Att. XIII.
38, 1. 40, 1. 41, 2).

710.

Idibus Martiis anno 710 etiam ea causa, de qua Cicero
et Brutus ad id tempus inter se dissidebant, sublata est, sta-
bant ab iisdem partibus, ut rem veram Cicero ad Dolabellam
scriberet (ad Att. XIV. 17, A. 5, ad fam. IX. 14, 5): „semper
amavi, ut scis M. Brutum propter eius summum ingenim,
suavissimos mores, singularem probitatem atque constantiam:
tamen Idibus Martiis tantum accessit ad amorem, ut mirarer
locum fuisse augendi in eo, quod mihi iam pridem cumulatum
etiam videbatur.“ inde ab illo tempore de republica inter se
multa per crebras litteras communicant ς Atticus enim Ciceronem
rogavit, ut pro Bruto contionem scriberet (ad Att. XIV. 20, 4),

 

