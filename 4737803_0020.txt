 

—10—

Februario perlata rogavit, ut etiam huic Scaptio, cui cum
Salaminiis res erat, praefecturam daret, adiecitque, ut precibus
pondus adderet, rem suo esse periculo (ad Att. VI. 1, 6 a. d.
VI. Kal. Mart.): „atque hoc tempore ipso impingit mihi
epistulam Scaptius Bruti, rem illam suo periculo esse, quod
nec mihi unquam Brutus dixerat nec tibi, etiam ut praefecturam
Scaptio deferrem.“ sed se 'eam daturum esse Cicero negavit,
cum sibi propositum esset nullam deferre praefecturam in pro-
vincia negotianti (ad Att. VI. 2, 8): „alias hoc statueramus, ut
negotiatorem neminem, idque Bruto probaveramus“ et ξ 9:
„atque haec scripsi ego ad Brutum scripsisse te ad me.“

, Praeterea accepisse, quia Bruti tabellarii ad Ciceronem
pervenerunt, et dedisse Ciceronem litteras exeunte mense
Ianuario Laodiceae cognoscimus ex epistula ad Appium (ad
fam. 111. 7, 1): „haee scripsi subito, cum Bruti pueri Laodiceae
me convenissent et se Romam properare dixissent3 itaque nullas
iis praeterquam ad te et ad Brutum dedi litteras.“ etiam
exeunte fere mense Maio ad Ciceronem litterae perlatae sunt
Bruti pro Appio verba facientis, cum quo Cicero eo tempore
valde dissidebat (ad Att. VI. 3, 7): „omnino — soli enim
sumus — nullas unquam ad me litteras misit Brutus, ne
proxime quidem de Appio, in quibus non inesset adrogans,
ἀκοινώνητον aliquid.“ ineunte mense Iunio questus est de Gavio
(ad Att. VI. 3, 6): „is igitur Gavius, cum Apameae me nuper
vidisset Romam proficiscens, me ita appellavit - Culleolum
vix auderem - ›unde, inquit, me iubes ,petere cibaria prae-
fecti?‹ . . . . tibi tamen causam notam esse volui et ad ipsum
(sc. Brutum) haec perscripsi diligentissime.“

Habemus igitur

1) Bruti litteras redditas mense Quint. 703,

2) Bruti epistulam scriptam ineunte mense Octobri 703,

3) Ciceronis responsum datum ineunte mense Decembri 703,

4) Bruti libellum mandatorum perlatum exeunte anno 703,

5) Bruti epistulam acceptam mense Ianuario 704 et

6) Ciceronis responsum,

7) Bruti epistulam acceptam mense Februario 704 et

8) Ciceronis responsum,

