Cum novissimis annis denuo controversia de auctoritate
epistularum, quae exstant ad M. Brutum, orta sit, quam spes
est fore ut coniuncta virorum doctorum opera tandem conti-
cescat, non alienum esse videtur inquirere, qualis fuerit tota
ad M. Brutum epistularum συναγωγή. strictim igitur attingam
ea, quae iam ab aliis tractata sunt, accuratius disserens de
eis, quae mihi huc usque neglecta esse videntur.

I.

Facere non possum, quin primum paucis adumbrem, qualis
per temporum vices Ciceronis et Bruti familiaritas fuerit.

703.

, Drumann ¹) usque ad annum 703 Ciceroni paene nullam
intercessisse familiaritatem cum M. Bruto dicit, ego plane
nullam affirmo; nam epistularum consuetudo eorum non nisi
medio anno 703 initium capit, non quod iam amicitia inter se
⁵ coniuncti sint, sed quia Brutus a familiari suo, Attico, petivit,
ut ss Ciceroni pro consule in Ciliciam provinciam profecturo
commendaret. quod apparet e Ciceronis verbis (ad Att. VI,
1, 3.): „nunc venio ad Brutum, quem ego omni studio te
auctore sum complexus, quem etiam amare coeperam.“ accedunt
ea, quae anno 704 in Cilicia Cicero ad Cassium, qui superiore
anno e Syria Romam revertit, scripsit (ad fam. XV. 14 in fine):
„accessit post tuum discessum familiaritas mihi cum Bruto tuo

 

¹) Drumann: Geschichte Rome lv. p. 20.
1

