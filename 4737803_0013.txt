 

—3—

„venio ad Brutum tuum, immo nostrum3 sic enim mavis.“
nondum igitur familiaritas maxima est; sed amicitia, qualis
inter Ciceronem et Brutum intercessit, non diu floret, immo
proximo- inde anno sensim dissuitur.

704.

Iam enim exeunte anno Ι704 Brutus etiam in altera
negotiatione Ciceronis adiumentum quaesivit, quamquam suam
esse rem celavit (ad Att. V. 21, 10—13). Scaptium, hominem
ab omni modestia remotum, ad Ciceronem misit, ut culpam
negotii infamia quadam aspersi transferret in procuratores.
cum autem Bruto videretur Cicero invitus Scaptio morem
gerere, Atticum precibus adiit, 'ut Ciceronem excitaret (ad
Att. VI, 1, 3), ipseque in epistulis se minime Ciceroni praebuit
amicum, sed quidquid petivit, ut officium debitum a Cicerone
petivit (1. 1. ἓ 7, VI. 3, 7), fretus amicitia et auxilio Attici.
qui studiosissimus Bruti, ut eius negotiis inserviret, praecepta,
quae ipse de provincia bene administranda Ciceroni dederat
(ad Att. VI. 1, 8), neglexit, quod reprehendit Cicero his
verbis (ad Att. VI. 2 , 9): „nimis, nimis, inquam, in isto
Brutum amasti, dulcissime Attice, nos vereor ne parum.“ ex
omnibus, quos supra laudavi, locis satis apparet Ciceronem
invitum, ut Attico satis faceret, negotia Bruti egisse Brutumque
Cicerone non amico sed procuratore usum esse. atque peregit
Cicero Bruti rem mense Iunio, antequam provincia decessit
(ad Att. VI. 3, 5). quid miramur in proximis inde a mense
Iunio scriptis epistulis Ciceronis nullam Bruti mentionem fieri?
nempe id effecit Cicero, quod minatus est (ad Att. VI. 3, 7):

· „huius nebulonis oratione si Brutus moveri potest‚“ licebit eum

solus ames, me aemulum non habebis.“

705.

Probabile est familiaritatem Ciceronis et Bruti, quae
tantum negotiorum causa intercessit, interruptam fuisse per
totum annum 705, cum Brutus cum P. Sextio in Ciliciam
profectus esset (Plut. Brut. 4). nulla enim vestigia in 70 huius
anni epistulis ad Atticum exstant.

