-20-

mense Ianuario data: „sed tu quid ageres, quid acturus, ubi ⁶

denique esses, nesciebam: fama nuntiabat te isse in Syrium
auctor erat nemo, de Bruto, quo propius est, eo firmiora videntur
esse quae nuntiantur.“ ex hoc loco colligimus nuntios de M.
Bruto allatos esse, sed non epistulas ipsius; si enim epistulas
accepisset, non diceret Cicero ea, quae'nuntiantur‚ videri firma
esse. contra alter locus testatur et accepisse a Μ. Bruto et ad
eum misisse litteras Ciceronem, est enim in epistula ad D. Brutum

a. d. XIV Kal. Quint. data (aa fam. XI. 25, 2): „de Βωιο,

autem nihil adhuc certi3 quem ege, quem ad modum praecipis,
privatis litteris ad bellum commune vocare non desino: qui
utinam iam adesset!“ ex his verbis cognoscimus Ciceronem
crebris litteris M. Brutum adhortatum esse, ut in Italiam
veniret auxilio. Μ. Brutus autem ad ea, quae Cicero quaesivit,
rescripserit, necesse est; nam eius responsum maximi erat
momenti ad belli in Italia gesti eventum.

 

ΙΙΙ.

Hac parte dissertationis absoluta exsistit quaestio, qua
ratione singuli libri singulorum annorum epistulas continuerint,
et quibus temporibus tribuenda sint ea, quae exstant in gram-
maticorum seriptis fragmenta.

Casu, qui valde dolendus est, accidit, ut qui nobis harum
epistularum frustula asservarunt grammatici perpaucis locis
libri numerum designarent. nostris igitur rationibus paene
omnia efficienda sunt.

Primo libro epistulas annis 703 et 704 datas exstitisse
nos docet locus a Servio ad Aen. VIII. 395 laudatus: „Cicero
primo libro ad Brutum: »si Pompeius non ex alto peteret ¹)
et multis verbis me iam hortaretur.« quae quidem verba,
cum neque anno 705 nec 706 Ciceroni res cum Pompeio fuerit,

 

¹) Becher, qui in omnibus dissertationibus et novissime in Philo—
logo 1885 p. 471 ss, singularia verba praeferre dicit scriptorem epistu-
larum ad M. Brutum, eadem etiam huic loco adnotare potest3 nam hac
locutione semel utitur Cicero (ad fam. 111. 5, 1 repetere) ceterum Accius
(apud Nonium p. 237, 22 appetere) et Vergilius (Aen. VIII. 395 petere).

